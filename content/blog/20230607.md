---
title: "Η Μεσόγειος Μεταμορφώνεται"
meta_title: ""
description: ""
date: 2023-06-07
image: "/images/blog/20230607-01.png"
categories: [ "Περιβάλλον" ]
author: "Antama"
tags: [ "Κλιματική αλλαγή", "Κρατική ανεπάρκεια" ]
draft: false
---

Στο μάτι του κυκλώνα της κλιματικής αλλαγής βρίσκεται η Μεσόγειος η οποία έχει χτυπηθεί όσο λίγα μέρη του πλανήτη μας. Η
μέση θερμοκρασία έχει ήδη ανεβεί κατά 1.5ºC , αυτή η αύξηση κινείται 20% γρηγορότερα από την μέση αύξηση θερμοκρασίας
του υπόλοιπου πλανήτη. Εάν δεν ληφθούν άμεσα τα καταλληλά μέτρα η μέση θερμοκρασία προβλέπεται να αυξηθεί κατά 2.2 ºC
μέχρι το 2040.

Τα τελευταία χρονιά, οι χώρες της Μεσογείου βιώνουμε τις συνέπειες της κλιματικής αλλαγής. Ισπανία και Πορτογαλία είναι
στη μέση της μεγαλύτερης περιόδου ξηρασίας της τελευταίας χιλιετίας. Ενδεικτικά, στην περιοχή της Καταλονίας δεν έχει
βρέξει τους τελευταίους 32 μήνες, ενώ τα αποθεματικά σε νερό υπολογίζονται ότι μπορούν να καλύψουν ανάγκες μέχρι τον
ερχόμενο Σεπτέμβριο. Σε Γαλλία, Ιταλία και Ελλάδα χιλιάδες εγκατέλειψαν τα σπίτια τους εξαιτίας των πυρκαγιών, γεγονός
που συνέβαλε στην έλλειψη νερού.

Η σημασία του νερού είναι μεγάλη. Το νερό είναι το στοιχείο που έδωσε στους λαούς της Μεσογείου την δυνατότητα να
δημιουργήσουν κοιτίδες πολιτισμού και είναι υψίστης σημασίας για την ζωή όπως την ξέρουμε. Στη λεκάνη της Μεσογείου
κατοικούν περίπου 430 εκατομμύρια άνθρωποι, δηλαδή γύρω στο 7% του πληθυσμού της Γης. Οι πόροι φρέσκου νερού είναι άνισα
κατανεμημένοι στην περιοχή της Μεσογείου, με την μεγαλύτερη έλλειψη να παρουσιάζεται στις βόρειες ακτές της Αφρικής.
Παράλληλα, η ζήτηση για νερό έχει αυξηθεί τα τελευταία πενήντα χρόνια λόγω διάφορων φαινομένων. Για παράδειγμα, η
κοινωνική αστάθεια, η μετανάστευση και οι γεωπολιτικές κρίσεις είναι άμεσα συνδεδεμένες με την έλλειψη νερού. Επίσης, ο
υπερτουρισμός των τελευταίων ετών και οι αυξημένες ανάγκες στους τομείς της γεωργίας και της βιομηχανίας συμβάλουν στην
έλλειψη νερού.

Η θέσπιση νέων στρατηγικών για την προστασία του περιβάλλοντος, και συγκεκριμένα των υδάτινων πόρων επείγει περισσότερο
από ποτέ. Για να συμβεί αυτό είναι απαραίτητή η ευαισθητοποίηση όλων μας. Με την κλιματική αλλαγή να απειλεί όλο και
περισσότερο, ως μέλη των οι κοινωνιών της μεσογείου, οφείλουμε να αναλάβουμε δράση για να αντιμετωπίσουμε, από κοινού,
αυτή την κρίση.

Πήγες:

- https://www.iemed.org/.../water-challenges-in-the.../
- https://english.elpais.com/.../ine.../1570692096_073306.html
- https://foreignpolicy.com/.../climate-change.../
- https://www.euronews.com/.../barcelona-is-heading-for-a...
