---
title: "1.1.2024 : Αντί για καλή χρονιά, μετράμε μία ακόμα γυναικοκτονία."
meta_title: ""
description: ""
date: 2024-01-15
image: "/images/blog/20240115-01.png"
categories: [ "Κοινωνικά" ]
author: "Antama"
tags: [ "Κρατική ανεπάρκεια", "Δολοφονία", "Γυναίκα" ]
draft: false
---

Και ενώ καυχιόμαστε για τις σύγχρονες και εξελιγμένες εποχές, μία ακόμα γυναικοκτονία αλλά και μια απόπειρα ήρθαν για να
μας υπενθυμίσουν ότι η βία κατά των γυναικών καλά κρατεί. Ο γυναικοκτόνος στη Θεσσαλονίκη με ιστορικό κακοποιήσεων
κυκλοφορούσε ελεύθερος. Γυναίκες που πέφτουν θύματα βίας, άλλες που ζουν στη σκιά του φόβου και μια κοινωνία που είναι
καθαρά ανδροκεντρική σχεδόν σε όλα. Εκφράσεις του τύπου << ο σωστός ο άνδρας δεν επιτρέπει να...>> ή << να φέρεστε σαν
άνδρες>> υποδηλώνουν πόσο βαθιά ριζωμένη στη είναι η αντίληψη της υπεροχής του άντρα. Οι άνθρωποι που είναι βίαιοι έχουν
γαλουχηθεί με αυτόν τον τρόπο και διαιωνίζουν τέτοιες αντιλήψεις. Το ζήτημα αυτό σαφέστατα είναι τόσο κοινωνικό όσο και
πολιτικό. Οι ρόλοι και οι υποχρεώσεις των φύλων στην οικογένεια ακόμα και τώρα διαμορφώνονται σε μεγάλο βαθμό από τα
στερεότυπα, πράγμα το οποίο πρέπει να αλλάξει τώρα. Δεν θα πρέπει να μας ορίζουν τα στερεότυπα αλλά θα πρέπει να
διαμορφώσουμε κοινωνίες ουσιαστικά ισότιμες και δίκαιες. Το θέμα δεν είναι μόνο να διαμορφωθεί ένας αξιόπιστος
μηχανισμός προστασίας των θυμάτων της έμφυλης βίας αλλά και να δούμε τη ρίζα του προβλήματος. Αυτή η άγια ελληνική
οικογένεια που μάλλον δεν είναι και τόσο άγια οφείλει να αναθεωρήσει τις αξίες της και να αφήσει πίσω τα βαρίδια του
συντηρητισμού.

** Σε περίπτωση που χρειάζεσαι βοήθεια μπορείς να απευθυνθείς στη μη κερδοσκοπική οργάνωση Διοτίμα που εξειδικεύεται σε
ζητήματα φύλου και ισότητας. diotima. org.gr
