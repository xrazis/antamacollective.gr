---
title: "Ωδή στα δάση μας - Η χαμένη Δαδιά"
meta_title: ""
description: ""
date: 2022-08-24
image: "/images/blog/20230828-01.png"
categories: [ "Τέχνη" ]
author: "Antama"
tags: [ "Μουσική" ]
draft: false
---

Για αρχή να ξεκαθαρίσουμε ότι όλα τα δάση είναι σπουδαία. Από τα πιο μικρά μέχρι τις αχανείς εκτάσεις. Κάθε δέντρο είναι
σημαντικό. Ωστόσο, αυτό που έγινε στο Νότιο Έβρο, συγκεκριμένα το μέγεθος της καταστροφής ξεπερνά ακόμα και τις φωτιές
στη Μέση Ανατολή, στην εμπόλεμη ζώνη της Ουκρανίας, στο Κουβέιτ και στη Συρία. Θεωρείται η μεγαλύτερη σε έκταση πυρκαγιά
που έχει καταγραφεί στην Ευρωπαϊκή Ένωση, δηλαδή από το 1957.
Χάθηκαν δάση πλατύφυλλα, μικρά, κωνοφόρα, μιλώντας έτσι για μια πρωτόγνωρη καταστροφή. Επιπλέον, μόνο στη Δαδιά
απαντώνται και τα 4 είδη _γυπών_ που υπάρχουν στην Ευρώπη. Έχουν καταγραφεί μόλις 219 είδη πουλιών και πολλά ζευγάρια
αετών. Φυσικά, γνωρίζουμε ότι η κλιματική αλλαγή θα έχει μεγάλο αντίκτυπο στις συνθήκες ανάπτυξης και εξέλιξης των δασών
της Ευρώπης. Στη χώρα μας έχει παρατηρηθεί εισχώρηση ξηραανθεκτικών στα και εύφλεκτων δασικών ειδών σε δάση και αυτό θα
έχει επίδραση στην ανάπτυξη και εξέλιξη δασικών πυρκαγιών.
Ωστόσο, η πρόληψη είναι απολύτως αναγκαία.
Φυσικοί κίνδυνοι όπως:

- Μεγάλη συγκέντρωση και σύνθεση αναφλέξου υλικού
- Δάση εύφλεκτων δασικών ειδών με ελάχιστη υγρασία
- Αδιαπέραστα ή απρόσιτα δάση
- Ισχυροί και ξηροί άνεμοι
  Ανθρωπογενείς κίνδυνοι:
- Άναμμα φωτιάς σε κατασκήνωση
- Υπολείμματα υλοτομιών
- Σκουπιδότοποι
- Μεταλλεία και εμπορικές εγκαταστάσεις δίπλα σε δάση
- Κάψιμο αγροτικών υπολειμμάτων, κλαδιά κτλ

Και έχοντας όλους αυτούς τους παράγοντες η πολιτεία σφυρίζει αδιάφορα μιλώντας μόνο για κλιματική αλλαγή ( που εν
μέρει ισχύει αλλά βάλε και εσύ το χέρι σου), μη προνοώντας.
Θα ήταν ανήθικο να μην αναφερθούμε στους συνανθρώπους μας που έχασαν τη ζωή τους σε αυτό το δάσος. Για εμάς κάθε
ανθρώπινη ζωή( και όχι μόνο ) μετράει.
Αντί επιλόγου, δείτε το βίντεο, στο οποίο ένας φίλος μας περπατάει στο δάσος της Δαδιάς.
