---
title: "Παραποτάμια πάρκα"
meta_title: ""
description: ""
date: 2022-06-12
image: "/images/blog/20230612-01.png"
categories: [ "Κοινωνικά" ]
author: "Antama"
tags: [ "Φύση", "Κρατική ανεπάρκεια", "Κλιματική αλλαγή" ]
draft: false
---

Η βιώσιμη αστική ανάπλαση αφορά την ανάπλαση υποβαθμισμένων περιοχών εντός των πόλεων, τόσο κτιρίων όσο και
εγκαταστάσεων και ανοικτών χώρων. Πολλές ευρωπαϊκές αλλά κυρίως ελληνικές πόλεις, λόγω απότομης και αλόγιστης ανάπτυξης,
υπερβολικής επισκεψιμότητας και κακού σχεδιασμού, χρήζουν ανάπλασης για λόγους περιβαλλοντικούς αλλα και κοινωνικούς.
Στην περίπτωση της πόλης της Ζακύνθου, ενώ αρκετά σημεία της χρήζουν παρεμβάσεων,
το ασθενέστερο είναι το σημείο της εκβολής του ρέματος του Αγίου Χαραλάμπη.

{{< image src="images/blog/20230612-02.png" position="center" class="img-fluid">}}

Η άσχημη κατάσταση της περιοχής είναι γνωστή σε όλους. Η υγιεινή και η αισθητική της είναι δυο υποβαθμισμένες έννοιες
και αυτό προκαλεί ποικίλα προβλήματα στους κατοίκους, όχι μόνο της γύρω περιοχής αλλά και όσων διέρχονται από το σημείο.
Είναι ένα ζήτημα που μας αφορά όλους, και ενώ έχουν γίνει επανειλημμένες προσπάθειες κυρίως για τον καθαρισμό του, όσο
και προτάσεις για τη συνολική ανάπλαση του, φαίνεται η πολιτεία να αδιαφορεί.

{{< image src="images/blog/20230612-03.png" position="center" class="img-fluid">}}

Ένα αξιόλογο παράδειγμα παραποτάμιας ανάπλασης είναι το πάρκο Tikkurila στην πόλη Vaanta της Φινλανδίας.
Το πάρκο αυτό διαπερνά ο ποταμός ο Keravanjoki, ο οποίος έχει μήκος 65 χιλιόμετρα και είναι παραπόταμος του ποταμού
Vantaa που χύνεται στον Φινλανδικό Κόλπο στο Ελσίνκι. Η Vantaa είναι η τέταρτη πιο πυκνοκατοικημένη πόλη στη Φινλανδία
μετά το Ελσίνκι.

{{< image src="images/blog/20230612-04.png" position="center" class="img-fluid">}}

Το πάρκο βρίσκεται μέσα στον αστικό ιστό καθώς ο ποταμός διαπερνά ένα σχετικά κεντρικό σημείο της πόλης.
Στο ανατολικό τμήμα του πάρκου, στεγαζόταν στο παρελθόν ένα εργοστάσιο λιναρόσπορου, που σήμερα λειτουργεί ως
πολιτιστικό κέντρο. Κατά την υλοποίηση του έργου μέσω Ευρωπαϊκού προγράμματος, συγκεκριμενοποιήθηκαν οι στόχοι του, που
αφορούσαν την οικολογική ισορροπία του ποταμού αλλα και την εξασφάλιση καλύτερης ποιότητας ζωής των κατοίκων και ακόμη
το δικαίωμα τους στη χρήση του ανοικτού δημόσιου χώρου. Αξίζει να σημειωθεί ότι η συμβολή των κατοίκων της συγκεκριμένης
περιοχής ήταν μεγάλη τόσο πριν όσο και κατα τη διάρκεια της υλοποίησης.

{{< image src="images/blog/20230612-05.png" position="center" class="img-fluid">}}

Έργα σαν αυτό δίνουν κίνητρο για τη διεκδίκηση καλύτερης ποιότητας ζωής σε μικρές ή μεγάλες πόλεις.

Πηγές:

- https://landezine.com/tikkurila-waterfront-eastern-park.../
- https://damremoval.eu/portf.../tikkurila-dam-vantaa-finland/
- https://www.ark.fi/en/2022/03/an-oasis-along-the-rapids/
- https://loci.fi/.../vernissaranta-ja-varitehtaanranta/
