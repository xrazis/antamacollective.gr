---
title: "Ειρήνη στην περιοχή της Παλαιστίνης  εδώ και τώρα."
meta_title: ""
description: ""
date: 2023-10-10
image: "/images/blog/20231010-01.png"
categories: [ "Κοινωνικά" ]
author: "Antama"
tags: [ "Δικαιώματα", "Κρατική ανεπάρκεια", "Δολοφονία", "Γεωπολιτικά" ]
draft: false
---

Όλοι όσοι είδαμε τις εικόνες από τις αιματηρές επιθέσεις στο Ισραήλ από την παλαιστινιακή Χαμάς , καθώς και τα αντίποινα
των Ισραηλινών στη συνέχεια , πραγματικά συγκλονιστήκαμε από τον αποτρόπαιο θάνατο και βασανισμό των ανθρώπων αυτών.
Επειδή όμως είμαστε άνθρωποι και όχι χρυσόψαρα και επειδή η πολεμική σύρραξη στη Μέση Ανατολή δυστυχώς δεν είναι η
πρώτη, αν και ελπίζουμε να είναι η τελευταία , θα ήθελα να εστιάσω στον πρώτο και κύριο λόγο που γεννάει αυτό τον πόλεμο
και αυτός είναι η εισβολή και η κατοχή από τους Ισραηλινούς, του παλαιστινιακού εδάφους, καθώς και η μη αναγνώριση του
παλαιστινιακού κράτους από χώρες δυτικής επιρροής.

Για άλλη μια φορά, δυστυχώς , η μέση ανατολή μετράει τις πληγές της από τις αιματηρές συγκρούσεις. Για άλλη μια φορά η
υποκριτική Δύση με τη στάση της δυναμιτίζει και καθοδηγεί την κατάσταση έτσι ώστε να πετύχει το σχεδιασμό της , δηλαδή
την εξαφάνιση του παλαιστινιακού λαού και την άμεση επιρροή της στην περιοχή. Όσο λοιπόν εντείνεται η προσπάθεια για την
εξαθλίωση των παλαιστινίων με φυλακισμούς , επιθέσεις , δολοφονίες , στέρηση φυσικών πόρων και απομόνωση, τόσο θα
αυξάνονται και τα σκηνικά βίας ως αντίποινα.

Για να σταματήσει η ακραία βία και ο πόλεμος πρέπει να αποκατασταθεί η αλήθεια και η αδικία . Νομίζω πως είναι ξεκάθαρο
πως όποιος θέλει πραγματικά ειρήνη στην περιοχή της Παλαιστίνης πρέπει να είναι και υπέρμαχος του αιτήματος των
Παλαιστινίων για δημιουργία ανεξάρτητου παλαιστινιακού κράτους κυρίαρχου και αναγνωρισμένου στα σύνορα του 1967. Αυτή η
αδικία που συντελείται κατά του παλαιστινιακού Λαού εδώ και τόσο χρόνια πρέπει να αποκατασταθεί εδώ και τώρα.
