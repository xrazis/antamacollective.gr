---
title: "Ψωμί – Παιδεία - Ελευθερία"
meta_title: ""
description: ""
date: 2024-11-14
image: "/images/blog/20241114-01.png"
categories: [ "Δράσεις" ]
author: "Antama"
tags: [ "Κρατική ανεπάρκεια", "Δολοφονία" ]
draft: false
---

Η λέξη Ψωμί στο σύνθημα Ψωμί Παιδεία Ελευθερία των εξεγερμένων φοιτητών στο πολυτεχνείο ενάντια στη χούντα
,αντικατοπτρίζει την λαική απαίτηση για κάλυψη των διατροφικών αναγκών και για ευημερία. Είναι μια λέξη που συναντάτε
ανά τα χρόνια σε διάφορα κινήματα σε όλο τον κόσμο από τη Γαλλική επανάσταση με το σύνθημα ‘’Ψωμί και ελευθερία ‘’ , τη
λατινική Αμερική στη συνέχεια και στην Ελλάδα του μεσοπολέμου με το σύνθημα του ΚΚΕ «Ψωμί – δουλειά – λευτεριά» .

51 χρόνια μετά την εξέγερση του πολυτεχνείου και το αίτημα για ‘’ψωμί’’ δυστυχώς παραμένει επίκαιρο. Η ακρίβεια στα
περισσότερα είδη πρώτης ανάγκης , στο ρεύμα κλπ εξανεμίζει από τις πρώτες μέρες του μήνα τον μισθό των εργαζόμενων
δημιουργώντας μια ασφυκτική και αγχωτική καθημερινότητα όπου πασχίζουμε να επιβιώσουμε. Από την άλλη , οι μεγάλες
πολυεθνικές πλουτίζουν εις βάρος μας, με την ανοχή της κυβέρνησης και των ελεγκτικών μηχανισμών ενώ οι όποιες
αντιστάσεις ,απεργίες κλπ από μέρος των εργαζομένων κρίνονται παράνομες και οι απεργοί διώκονται.    

Απέναντι σε αυτή την κατάσταση πρέπει να σηκώσουμε ανάστημα, να πάρουμε την κατάσταση στα χέρια μας και να απαιτήσουμε
ζωή με ευημερία , μια καθημερινότητα κατά την οποία θα απολαμβάνουμε την ζωή , θα είμαστε παραγωγικοί και χαρούμενοι
στην εργασία μας , θα αναπτύσσουμε τις κοινωνικές μας σχέσεις και θα έχουμε το χρόνο να ασχολούμαστε με τα ενδιαφέροντά

μας χωρίς να ανησυχούμε για τον αν θα επιβιώσουμε.
Ολ@ στην πορεία μνήμης για το Πολυτεχνείο την Κυριακή 17 Νοέμβρη στις 19:00 στην πλατεία Αγίου Μάρκου.
