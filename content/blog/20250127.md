---
title: "Ανοιχτό κάλεσμα για το συντονισμό κοινών δράσεων"
meta_title: ""
description: ""
date: 2025-01-27
image: "/images/blog/20250127-01.png"
categories: [ "Δράσεις" ]
author: "Antama"
tags: [ "Συγκέντρωση" ]
draft: false
---

Οι μαζικές κινητοποιήσεις, που έγιναν σε όλες τις πόλεις της Ελλάδας χτες Κυριακή 26.01.2025, έδωσαν ένα δυνατό μήνυμα
στην κυβέρνηση και σε όσους άλλους συγκαλύπτουν το έγκλημα που διαπράχθηκε στα Τέμπη.
Είμαστε πολλοί και αποφασισμένοι και στο πλάι του συλλόγου των συγγενών των θυμάτων των Τεμπών θα αγωνιστούμε μέχρι την
τελική δικαίωση. Θα αγωνιστούμε για:

*να σταματήσει η συγκάλυψη για να αποκαλυφθούν επιτέλους και όσοι συγκαλύπτονται καθώς και τα κίνητρα τους,

*να μην έχουμε ξανά ατυχήματα και θύματα απαιτώντας ασφαλείς συγκοινωνίες,

*να σπάσει το απόστημα της διαφθοράς, των εκβιασμών και της συγκάλυψης που κόστισε τη ζωή σε 57 συνανθρώπους μας.

Νιώθοντας την ανάγκη ότι πρέπει να ενώσουμε δυνάμεις και να συνεχίσουμε ακόμα πιο δυνατοί, ως συλλογικότητα κάνουμε
ανοιχτό κάλεσμα σε άτομα, συλλόγους, σωματεία και συλλογικότητες που ζουν και δρουν στη Ζάκυνθο, για τη δημιουργία μιας
πρωτοβουλίας για τον συντονισμό κοινών δράσεων για το θέμα των Τεμπών.

Οι συλλογικές και ενωτικές δράσεις και διαδικασίες είναι αυτές που θα μας δώσουν τη δυναμική για να αποδοθεί δικαιοσύνη.
Για το σκοπό αυτό, σας καλούμε την Κυριακή 2 Φεβρουαρίου και ώρα 12:00 στον Κινηματογράφο ΦΩΣΚΟΛΟ.

Αυτοοργανωμένη Συλλογικότητα αντάμα
27/1/2025
