---
title: "Αμμοθίνες –  Ακόμα ένα οικοσύστημα προς εξαφάνιση"
meta_title: ""
description: ""
date: 2022-05-29
image: "/images/blog/20230529-01.png"
categories: [ "Περιβάλλον" ]
author: "Antama"
tags: [ "Φυτά" ]
draft: false
---

🌾Οι αμμοθίνες ή θίνες, είναι μικροί λόφοι από άμμο που συνήθως βρίσκονται στις παράκτιες περιοχές. Αποτελούν σημαντικό
οικότοπο στη μεταβατική ζώνη θάλασσας και ξηράς και δημιουργήθηκαν από τις διεργασίες της διάβρωσης και της απόθεσης της
άμμου στην παράκτια ζώνη. Έτσι, η άμμος της ακτής που παρασύρεται από τον άνεμο αντικαθίσταται φυσιολογικά από την άμμο
που κύματα και ρεύματα φέρνουν στην παραλία. Η άμμος αυτή προέρχεται και μεταφέρεται από τη λεκάνη απορροής των ποταμών
ή και από ιζήματα διαβρωμένων βράχων ή και υποθαλάσσιων συσσωρεύσεων άμμου.

Έως πριν λίγες δεκαετίες αμμοθίνες έβρισκε κανείς σε πάρα πολλές παραλίες στην ηπειρωτική και τη νησιωτική Ελλάδα, όμως
ο άνθρωπος αφαίρεσε την άμμο –ειδικά κοντά στα αστικά κέντρα– για να τη χρησιμοποιήσει στην οικοδομή. Αλλά και σε πιο
απομακρυσμένα μέρη, όπου οι αμμοθίνες επιβίωσαν ως τις μέρες μας, αυτές υφίστανται συνεχώς πίεση από την τουριστική
κυρίως δραστηριότητα.

🐢Στην Ζάκυνθο, οι αμμόλοφοι στον κόλπο του Λαγανά οι οποίοι αποτελούν οικότοπο προτεραιότητας και σημείο ωοτοκίας της
θαλασσιας χελώνας, καταστρέφονται σκόπιμα και ένας πολύτιμος φυσικός πόρος απειλείται, πλέον, με εξαφάνιση. Το κύριο
πρόβλημα είναι οι άνθρωποι που κατεδαφίζουν τους αμμόλοφους με μπουλντόζες και χτίζουν πάνω τους. Άλλοι συλλέγουν άμμο
και πέτρες από τους αμμόλοφους και τις παραλίες για χρήση στην κατασκευή ή τη διακόσμηση σπιτιών και επιχειρήσεων τους.

Σε ένα πρόσφατο περιστατικό, για τις ανάγκες εκδήλωσης, μια εταιρεία κέτερινγκ έστρωσε χαλίκι πάνω στις αμμοθίνες ,
καταγγέλει η Greenagenda. gr. Είναι εύλογο να αναρωτηθεί κανείς από που και αν πήρε άδεια η συγκεκριμένη εταιρία για να
προχωρήσει στην παραπάνω ενέργεια. Χρέος όλων μας είναι να σεβόμαστε και να προστατεύουμε το φυσικό μας περιβάλλον και
να κατανοούμε τη χρησιμότητα αυτού και να μην το εκμετελλευόμαστε με σκοπό το κέρδος.

Πηγές:

- https://kefaloniageopark.gr/node/231
- https://greenagenda.gr/sos-%ce%b3%ce%b9%ce%b1-%cf%84.../...
