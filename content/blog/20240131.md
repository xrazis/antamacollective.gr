---
title: "Οι Αγρότες της Ευρώπης στους Δρόμους."
meta_title: ""
description: ""
date: 2024-01-31
image: "/images/blog/20240131-01.png"
categories: [ "Κοινωνικά" ]
author: "Antama"
tags: [ "Κρατική ανεπάρκεια", "Δικαιώματα" ]
draft: false
---

Το τελευταίο διάστημα οι αγρότες σε πολλές ευρωπαικές χώρες βρίσκονται σε ρυθμούς κινητοποιήσεων και διεκδικήσεων
ενάντια στη νέα αγροτική πολιτική που ψηφίστηκε στο ευρωκοινοβούλιο . Μια πολιτική λιτότητας και περικοπών, με κατάργηση
των ευρωπαικών κονδυλίων για την ενίσχυση του αγροτικού κόσμου και της παραγωγικής διαδικασίας , ρίχνοντας ακόμα
περισσότερο το βιοτικό επίπεδο των αγροτών και των οικογενειών τους. Σίγουρα οι πρώτοι που θα επηρεαστούν από αυτές τις
πολιτικές είναι οι μικρομεσαίοι αγρότες και κτηνοτρόφοι , αυτοί που καθημερινά μοχθούν στο χωράφι με όλες τους τις
δυνάμεις, αλλά και με αγάπη για αυτό που κάνουν , για να ζήσουν τις οικογένειες τους.

Οι Γερμανοί και οι Αυστριακοί αγρότες ήταν από τους πρώτους που αντέδρασαν , με μαζικές κινητοποιήσεις και διαδηλώσεις
σε διάφορες πόλεις οι οποίες συνεχίζονται μέχρι σήμερα. Στις Βρυξέλλες οι Βέλγοι αγρότες αποκλείουν συμβολικά,
κυβερνητικά κτήρια με τα τρακτέρ τους ενώ κατευθύνονται προς τις Βρυξέλλες και το ευρωκοινοβούλιο το οποίο περιφρουρείτε
από δυνάμεις καταστολής . Ίδια κατάσταση επικρατεί και στην Γαλλία όπου οι αγρότες έχουν παραταχθεί περιμετρικά της
πόλης του Παρισιού και κινούνται προς την κατεύθυνση αποκλεισμού της πόλης. Όπως λένε οι πολιτικές που προτίθενται να
εφαρμόσουν Ε.Ε. και κυβέρνηση δεν τους δίνουν περιθώρια επιβίωσης. Αξιοσημείωτες κινητοποιήσεις πραγματοποιούνται επίσης
στην Πολωνία , στην Ρουμανία και Ολλανδία.

Στη χώρα μας οι κινητοποιήσεις αγροτών και κτηνοτρόφων έχουν αρχίσει να κλιμακώνονται. Με επίκεντρο το θεσσαλικό κάμπο ο
οποίος υπέστη ανεπανόρθωτη καταστροφή από τις φθινοπωρινές πλημμύρες , αλλά και μαζικά μπλόκα σε όλη την υπόλοιπη Ελλάδα
,ενώ έχει δοθεί αγωνιστικό ραντεβού από αγρότες από όλη την Ελλάδα την Πέμπτη στη Θεσσαλονίκη στα πλαίσια της έκθεσης
Agrotica . Στα αιτήματα τους είναι η κατάργηση της νέας ευρωπαικής νομοθεσίας ( ΚΑΠ ) , αποζημιώσεις στους πληγέντες,
μείωση του κόστους παραγωγής μέσω μειώσεων του ΦΠΑ σε καύσιμα , ενέργεια , αγροεφόδια και εξοπλισμό. Οι αγρότες επίσης
καταγγέλουν ότι ενώ οι τιμές που πουλάνε τα προιόντα τους είναι χαμηλές , στα σούπερ μάρκετ είναι απλησίαστες
αποδεικνύοντας την αισχροκέρδεια των μεσαζόντων (σουπερ μάρκετ, κλπ ).

Στεκόμαστε στο πλάι των αγροτών που αγωνίζονται για ζωή με αξιοπρέπεια . Η κυβέρνηση πρέπει να δώσει τώρα τις
αποζημιώσεις που τους αναλογούν. Ο πρωτογενής τομέας παραγωγής είναι βασικός πυλώνας της οικονομίας και καλύπτει βασικές
διατροφικές ανάγκες του πληθυσμού της χώρας και χρειάζεται ανασυγκρότηση και ενίσχυση.
Ο Αγροτοκτηνοτροφικός σύλλογος Ζακύνθου καλεί τους αγρότες και τους κτηνοτρόφους του νησιού σε κινητοποίηση τη Δευτέρα 5
Φλεβάρη στις 10 το πρωί στο γήπεδο της Ζακύνθου με τα γεωργικά τους μηχανήματα.
