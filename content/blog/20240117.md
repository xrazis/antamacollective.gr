---
title: "ΔΕΝ ΜΑΣ ΑΞΙΖΕΙ ΑΥΤΗ Η ΠΑΡΑΚΜΗ"
meta_title: ""
description: ""
date: 2024-01-17
image: "/images/blog/20240117-01.png"
categories: [ "Κοινωνικά" ]
author: "Antama"
tags: [ "Κρατική ανεπάρκεια" ]
draft: false
---

Μια εβδομάδα έχει σχεδόν περάσει από τη μέρα που γέμισαν με πετρέλαιο τα ντεπόζιτα και οι δεξαμενές των σπιτιών μας ,
κατά τη διάρκεια της υδροδότησης την περασμένη Παρασκευή το πρωί. Μια εβδομάδα και αφού καταλάγιασαν οι παρόλες και τα
αστεία για το συμβάν και ενώ κηρύχθηκε σε κατάσταση ‘’εκτάκτου ανάγκης’’ η πόλη μας από την κυβέρνηση , κανένας από τους
αρμόδιους δεν μας έχει πει με σιγουριά τα αίτια που προκάλεσαν την ρύπανση του δικτύου με πετρέλαιο καθώς και το τρόπο
αλλά και το χρόνο που θα χρειαστεί για να αποκατασταθεί.

Παρά τις φιλότιμες προσπάθειες των λιγοστών εργαζομένων στη ΔΕΥΑΖ , δημοτική αρχή και κυβέρνηση κωλυσιεργούν. Παίζουν το
παιχνίδι της ατομικής ευθύνης προτρέποντας τον κόσμο να καθαρίσει από μόνος του τις δεξαμενές . Άραγε αν κάποιος από
τους κατοίκους δεν καθαρίσει σωστά τη δεξαμενή του και αυτό φέρει ως αποτέλεσμα κάποια επιπλοκή στην υγεία του ποιος θα
έχει την ευθύνη; Επίσης δεν φαίνεται να υπάρχει η βούληση για τη συγκρότηση μια ομάδας επιστημόνων με πρωτοβουλία του
αρμόδιου υπουργείου έτσι ώστε να εξακριβωθεί το πως έγινε η ζημιά αλλά και να εκπονηθεί μελέτη για την ασφαλή
αποκατάστασή της. Είναι ξεκάθαρο πως ο δήμος Ζακύνθου δεν μπορεί διαχειριστεί από μόνος του μια τέτοια κατάσταση και
είναι αναγκαία η παρέμβαση της κυβέρνησης.

Τα ερωτηματικά είναι πολλά για το πως έφτασε το πετρέλαιο στις βρύσες μας, το μόνο που ξέρουμε με σιγουριά όμως, είναι
ότι όλα αυτά τα χρόνια το δίκτυο ύδρευσης είναι υπό κατάρρευση, καρκινογόνοι σωλήνες από αμίαντο , ραγισμένοι αγωγοί ο
καθένας μας μπορεί να σκεφτεί με τι μπορούν να μολυνθούν.

ΑΠΑΙΤΟΥΜΕ

Άμεση βοήθεια από το δήμο - κράτος για τον καθαρισμό των οικιακών δικτύων και δεξαμενών , με προτεραιότητα στις ευπαθείς
ομάδες.

Άμεση επίταξη στις ιδιωτικές υδροφόρες για την κάλυψη των αναγκών των κατοίκων της πόλης.

Να πληρωθούν μόνο τα νόμιμα (καύσιμα και εργατικά )από το κράτος.

Αποζημιώσεις σε τυχόν ζημιές που προκλήθηκαν από την εισχώρηση πετρελαίου στον κεντρικό αγωγό ύδρευσης.

Άμεση εξακρίβωση των αιτίων της βλάβης καθώς και άμεση και ασφαλή αποκατάσταση.

Το νερό είναι δημόσιο αγαθό και δεν μπορεί να μας το στερήσει κανείς.
