---
title: "Δενδροφύτευση στο σχολείο του Άμμου"
meta_title: ""
description: ""
date: 2025-03-22
image: "/images/blog/20250322-01.jpg"
categories: [ "Δράσεις" ]
author: "Antama"
draft: false
---

Σε μια πόλη που έχει κηρύξει τον πόλεμο στο πράσινο και που σε πολλά σημεία συναντάμε στο διάβα μας ψεύτικα δένδρα, η
συλλογικότητα αντάμα αποφασίσαμε να συμβάλουμε στη βελτίωση της ποιότητας ζωής μας και των παιδιών μας.
Έτσι, επιλέξαμε συμβολικά το ιστορικό σχολείο του Άμμου και φυτέψαμε σήμερα τις επτά (7) καλλωπιστικές μουριές (χωρίς
καρπό) που λείπουν από τη δενδροστοιχία του σχολείου επί της οδού Αγίου Διονυσίου.
Είμαστε σίγουροι ότι τόσο η γειτονιά, όσο τα παιδιά και οι δάσκαλοι του σχολείου θα υιοθετήσουν τα δενδράκια αυτά και θα
τα φροντίζουν, ρίχνοντας τους λίγο νεράκι το καλοκαίρι, ώστε να επωφεληθούν από τα οφέλη του πρασίνου.
Τα δέντρα, όπως ξέρουμε, βοηθούν στη μείωση της θερμοκρασίας σε κατοικημένες περιοχές, παρέχοντας σκιά και υγρασία και
εκτρέποντας τις ακτίνες του ήλιου. Αυτό βοηθά στην αντιστάθμιση της επίδρασης αστικών κατασκευών και υλικών, όπως
δρόμοι, κτίρια, άσφαλτος και σκυρόδεμα, τα οποία απελευθερώνουν στο περιβάλλον τη θερμότητα που αποθηκεύουν.
Τα δένδρα δροσίζουν το περιβάλλον απορροφώντας διοξείδιο του άνθρακα [CO2], το οποίο θερμαίνει την ατμόσφαιρα και
συμβάλλει στην υπερθέρμανση του πλανήτη. Κατά τη διάρκεια της ζωής του, ένα μόνο δένδρο μπορεί να αποθηκεύσει έως και 22
τόνους CO2.

Επίσης, τα δένδρα συμβάλλουν στη βελτίωση της ποιότητας του αέρα και στη διαχείριση του βρόχινου νερού. Παράλληλα
παρέχουν ένα φυσικό φράγμα ενάντια στην ηχορύπανση – τόσο σημαντικό και απαραίτητο μπροστά σε ένα σχολείο, ενώ
συμβάλλουν στη βελτίωση της υγείας των κατοίκων και στη μείωση του άγχους,
Μπορούμε να κάνουμε την καθημερινότητα μας καλύτερη!
Θέλουμε περισσότερο οξυγόνο στην πόλη μας!
Συλλογικότητα αντάμα
22 Μαρτίου 2025
