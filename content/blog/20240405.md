---
title: "Στη Ζάκυνθο της τουριστικής ‘ανάπτυξης’"
meta_title: ""
description: ""
date: 2024-04-05
image: "/images/blog/20240405-01.png"
categories: [ "Κοινωνικά" ]
author: "Antama"
tags: [ "Τουρισμός", "Δικαιώματα" ]
draft: false
---

Το καλοκαίρι πλησιάζει και στο νησί μας έχουν ξεκινήσει οι προετοιμασίες για τη νέα τουριστική περίοδο , νέες πολυτελείς
ξενοδοχειακές μονάδες και βίλες βρίσκονται υπό ανέγερση με τα συνεργεία να δουλεύουν με πυρετώδεις ρυθμούς καθημερινά,
ακόμα και τις Κυριακές καταπατώντας την εργατική νομοθεσία. Αξίζει να σημειωθεί πως σύμφωνα με στοιχεία της ΕΛΣΤΑΤ το
2023 εκδόθηκαν στην Ζάκυνθο 253 οικοδομικές άδειες (86.344τ.μ ) 80% παραπάνω από το 2022.Οι προβλέψεις για τη νέα χρόνια
δείχνουν ότι η ζήτηση είναι αυξημένη και οι αφίξεις τουριστών στο νησί θα είναι περισσότερες από πέρυσι όπως και τα
κέρδη , ένας πραγματικός χορός εκατομμυρίων, αλλά για ποιούς ;

Σίγουρα όχι, για τα σχολεία του νησιού, στα οποία οι μαθητές στοιβάζονται σε αίθουσες ‘’προκάτ ’’ και σε ακατάλληλα και
μίζερα σχολικά κτήρια, με προβλήματα και σοβαρές ελλείψεις που διαμορφώνουν ένα επικίνδυνο σχολικό περιβάλλον. Στη
Ζάκυνθο των πεντάστερων , χλιδάτων, τουριστικών καταλυμάτων και της πισίνας , οι μαθητές και οι καθηγητές τους
στεγάζονται σε κτήρια που δεν έχει ελεγχθεί η στατική τους ικανότητα ,κτήρια που δυσχεραίνουν την εκπαιδευτική
δραστηριότητα και αποδυναμώνουν τη δημιουργικότητα των μαθητών.

Εμείς ονειρευόμαστε μια Ζάκυνθο ίσων ευκαιριών και αξιοπρεπούς διαβίωσης , όπου οι παροχές προς την κοινωνία θα
διαμορφώνουν ένα όμορφο δημιουργικό , δυναμικό και πρωτίστως ασφαλές περιβάλλον. Στεκόμαστε απέναντι στο μαζικό τουρισμό
και την λαίμαργη κουλτούρα του . Δεν δεχόμαστε τα παιδιά μας να βρίσκονται καθημερινά σε άθλια σχολικά κτήρια ενώ την
ίδια στιγμή χτίζονται αδιάκοπα πολυτελή καταλύματα για τους τουρίστες. Ο καπιταλισμός , σε όλες του τις εκφάνσεις, είναι
μια τεράστια δυστοπία και πρέπει να ανατραπεί.
