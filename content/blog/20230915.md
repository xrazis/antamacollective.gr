---
title: "Πλημμύρες"
meta_title: ""
description: ""
date: 2022-09-15
image: "/images/blog/20230915-01.png"
categories: [ "Περιβάλλον", "Κοινωνικά" ]
author: "Antama"
tags: [ "Κρατική ανεπάρκεια", "Δημόσιοι Χώροι", "Γεωργία", "Δολοφονία" ]
draft: false
---


Οι πλημμύρες είναι φυσικές καταστροφές που συμβαίνουν όταν υπάρχει υπερχείλιση νερού σε κανονικά στεγνά-ξηρικά εδάφη και
μπορεί να αυξάνονται αργά ή γρήγορα, ανάλογα με την αιτία και τα γεωγραφικά χαρακτηριστικά της περιοχής. Στην Ελλάδα,
μια από τις πιο κοινές αιτίες πλημμύρας είναι οι έντονες ή παρατεταμένες βροχοπτώσεις. Όταν η ποσότητα του βρόχινου
νερού υπερβαίνει την ικανότητα των ποταμών, των λιμνών ή των συστημάτων αποχέτευσης να το χειριστούν, μπορεί να
προκληθούν πλημμύρες. Άλλα αίτια ειναι καταιγίδες και τυφώνες, το λιώσιμο του χιονιού, οι αστραπιαίες πλημμύρες, η
υπερχείλιση ποταμών και η
διακοπή φράγματος ή αναχωμάτων, η αστοχία των οποίων μπορεί να απελευθερώσει μεγάλες ποσότητες νερού κατάντη,
προκαλώντας καταστροφικές πλημμύρες.

Έτσι, μπορούν να έχουν καταστροφικές επιπτώσεις τόσο στο ανθρώπινο όσο και στο φυσικό περιβάλλον. Μερικές -αν όχι όλες-
από αυτές, προκαλούμενες από το φαινόμενο Daniel, βίωσαν και εξακολουθούν να βιώνουν έντονα οι συνάνθρωποι μας στη
Θεσσαλία τις τελευταίες εβδομάδες, όπου τα πράγματα στη χώρα δεν φαίνεται να πηγαίνουν και τοσο καλα σε ένα ευρύτερο
επίπεδο. Η απώλεια ζωής ανθρώπων και ζώων, οι απώλειες περιουσίας και ο κίνδυνος για σοβαρά προβλήματα υγείας από
μικρόβια, καθιστούν -μεταξύ άλλων- ακατάλληλα και τα οικοσυστήματα, γεγονός που με τη σειρά του δημιουργεί σοβαρα
ζητήματα επιβίωσης.

{{< image src="images/blog/20230915-02.png" position="center" class="img-fluid">}}

Έτσι, επανέρχεται στην επικαιρότητα το ζήτημα της λήψης μέτρων πρόληψης τέτοιων φαινομένων, κατι που φαίνεται ότι δεν
συνέβη ως σήμερα παρά τις προηγούμενες προειδοποιήσεις και τα σχέδια διαχείρισης. Ένα κρίσιμο θέμα ήταν η αδυναμία να
ληφθεί υπόψη η ταυτόχρονη βροχόπτωση σε όλη τη Θεσσαλική πεδιάδα, με αποτέλεσμα σοβαρές πλημμύρες που θα μπορούσαν να
αναχθούν. Ενώ συστήματα έκτακτης ανάγκης όπως το 112 είναι απαραίτητα, δεν μπορούν να αντικαταστήσουν τις στρατηγικές
πρόληψης. Ο τραγικός απολογισμός των ζωών κατά τη διάρκεια των φυσικών καταστροφών υπογραμμίζει τις συνέπειες της
αμέλειας στην πρόληψη, η οποία θα μπορούσε να σώσει ζωές και να μειώσει τις ζημιές. Η κλιματική κρίση δεν μπορεί να
λειτουργήσει ως δικαιολογία για την αδράνεια, αφού υπάρχει διαθεσιμότητα χαρτών κινδύνου πλημμύρας για ολόκληρη τη χώρα,
επιτρέποντας στους πολίτες να αξιολογήσουν τον κίνδυνο στην περιοχή τους σε μελλοντικά γεγονότα όπως Daniel. Ο
προληπτικός σχεδιασμός είναι πλέον αναγκαίος, δεδομένων και των μέσων που υπάρχουν διαθέσιμα σήμερα ώστε να γίνονται όσο
το δυνατόν καλύτερες προβλέψεις.

Είναι σημαντικό να μετατοπίσουμε την προσοχή μας από τη διαχείριση των καταστροφών στην πρόληψή τους, και να δώσουμε
προτεραιότητα στην πολιτική και τη λήψη αποφάσεων για την προστασία της ζωής και των κοινοτήτων.

Κανείς μπορεί να βρεί λεπτομερείς πληροφορίες για τον κίνδυνο πλημμύρας στην περιοχή του σε μελλοντικούς Daniel, στον
σύνδεσμο https://floods.ypeka.gr/.
