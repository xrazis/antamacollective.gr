---
title: "Η παράνοια της αναζήτησης σπιτιού στην Ελλάδα."
meta_title: ""
description: ""
date: 2023-12-28
image: "/images/blog/20231228-01.jpg"
categories: [ "Κοινωνικά" ]
author: "Antama"
tags: [ "Κρατική ανεπάρκεια", "Στέγαση" ]
draft: false
---

Το 2019 ο Έλληνας καλλιτέχνης Τhe Krank που διαμένει στο Βερολίνο ξεκίνησε ένα πρότζεκτ το οποίο είχε να κάνει με τη
δυσκολία των κατοίκων των πόλεων να βρουν σπίτι. Ωστόσο, το πρόβλημα της στέγασης ξεπέρασε τα όρια των αστικών κέντρων
και η άλλοτε φιλική επαρχία έπαψε να είναι τόσο φιλική! Λίγο ο τουρισμός λίγο η λαίλαπα της βραχυχρόνιας μίσθωσης τύπου
Airbnb έχει ως αποτέλεσμα το στεγαστικό να είναι ένα μείζον θέμα. Πολύ μικρά σπίτια, κακής κατασκευής με φθορές και
αδιανόητα υψηλά ενοίκια, ιδιοκτήτες άκρως παράλογοι για τα δεδομένα της εποχής και εσύ να ψάχνεις να βρεις τί έκανες λάθος;

Όχι, δεν έκανες λάθος! Σίγουρα είναι ο καπιταλισμός και η σκληρή εποχή που πατάει επί πτωμάτων για γεμάτες τσέπες. Ένα
χαρακτηριστικό παράδειγμα είναι η Φλωρεντία που λόγω του τουρισμού οι ντόπιοι και όσοι το επιθυμούν δεν έχουν τη
δυνατότητα να μείνουν στην πόλη αφού σχεδόν το 80% διατίθεται στους επισκέπτες. Χτίσαμε λοιπόν αφιλόξενες πόλεις,
υιοθετήσαμε αφιλόξενα τουριστικά μοντέλα αλλά η ποιότητα της ζωής μας παραμένει χαμηλή. Για φαντάσου να είσαι
εκπαιδευτικός (900€) και να πρέπει να συντηρείς διαμέρισμα και κάθε χρόνο να μετακινείσαι από τόπο σε τόπο! Ζητάμε
λοιπόν εδώ και τώρα η πολιτεία να παρέμβει και διεκδικούμε αξιοπρεπή στέγη για όλους! Η παροχή στέγης αποτελεί υποχρέωση
της πολιτείας και υπάγεται στον τομέα της κρατικής κοινωνικής πολιτικής.
