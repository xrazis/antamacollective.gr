---
title: "Το νησί των δικαίων , διώκει τους εκπαιδευτικούς του."
meta_title: ""
description: ""
date: 2024-11-12
image: "/images/blog/20241112-01.png"
categories: [ "Δράσεις" ]
author: "Antama"
tags: [ "Κρατική ανεπάρκεια", "Δημόσιοι Χώροι", "Στέγαση" ]
draft: false
---

150 εκπαιδευτικοί από όλη την Ελλάδα διώκονται γιατί συμμετείχαν σε νόμιμη απεργία – αποχή από την ατομική αξιολόγηση,
μεταξύ αυτών και 7 εκπαιδευτικοί από σχολεία του νησιού μας.

Με την αξιολόγηση το κράτος επιβάλει πλήρη έλεγχο στο εκπαιδευτικό έργο , μέσα από μια γραφειοκρατική διαδικασία που
έχει σαν αποτέλεσμα την στοχοποίηση των εκπαιδευτικών για κάθε πρόβλημα που αντιμετωπίζει το εκπαιδευτικό σύστημα , την
ίδια στιγμη που όλα τα σχολεία υποχρηματοδοτούνται και λειτουργούν με πολλές ελλείψεις σε προσωπικό και υποδομές , με
αποκορύφωμα εδώ στο νησί μας το γνωστό σε όλους πρόβλημα με το 2ο Δημοτικό.

Όπως αναφέρουν οι ίδιοι οι εκπαιδευτικοί στην καταγγελία τους ‘’ οι διώξεις ξεκίνησαν με απειλητικά τηλεφωνήματα από τον
Διευθυντή Πρωτοβάθμιας Εκπαίδευσης Ζακύνθου και συνεχίστηκαν, για όσους και όσες δεν υπαναχώρησαν, με κλήσεις σε
πειθαρχικά συμβούλια και απειλές για κυρώσεις, όπως στέρηση μισθού. Δεν λαμβάνεται υπόψη καμία προσωπική ή οικογενειακή
κατάσταση, αφού, ακόμη και συνάδελφος που γέννησε λίγες μέρες πριν και βρίσκεται σε άδεια λοχείας, έλαβε επίσης κλήση
για πειθαρχική διαδικασία. ‘’

Οι διώξεις των εκπαιδευτικών αναδεικνύουν με ξεκάθαρο τρόπο ,πόσο αυταρχικό και εκδικητικό γίνεται το σύστημα απέναντι
σε όσους αντιστέκονται στις επιβολές του , χαρακτηριστικό παράδειγμα η δίωξη δασκάλας στην Αθήνα επειδή έφτιαξε πανό με
τους μαθητές της , το οποίο έγραφε ‘’Λευτεριά στην Παλαιστίνη ‘’, όταν ακόμα και ο ΟΗΕ χαρακτηρίζει ως γενοκτονία την
πολεμική επίθεση του Ισραήλ στους Παλαιστίνιους.

Οι διωκόμενοι εκπαιδευτικοί στη Ζάκυνθο καλούν σε διαμαρτυρία την Παρασκευή 15 Νοεμβρίου στις 12:00 στη Διεύθυνση
Πρωτοβάθμιας Εκπαίδευσης Ζακύνθου , στηρίζουμε την κινητοποίηση τους για ένα σχολείο ελεύθερο που θα λειτουργεί με τις
αξίες τις αλληλεγγύης και του σεβασμού.
