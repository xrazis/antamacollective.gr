---
title: "Στη μνήμη του Ζάκ"
meta_title: ""
description: ""
date: 2022-09-20
image: "/images/blog/20230920-01.png"
categories: [ "Κοινωνικά" ]
author: "Antama"
tags: [ "Κρατική ανεπάρκεια", "Δολοφονία", "Άνθρωποι" ]
draft: false
---

Άυριο, 21 Σεπτεμβρίου 2023, συμπληρώνονται 5 χρόνια από την εν-ψυχρώ, άγρια δολοφονία στην οδό Γλάδστωνος. Ο Ζάκ
Κωστόπουλου ή αλλιώς Zackie-Oh σκοτώθηκε στις 21 Σεπτεμβρίου του 2018, από θανάσιμο τραυματισμό σε επεισόδιο που έλαβε
χώρα στην περιοχή της πλατείας Ομονοίας στην Αθήνα. Ειδικότερα, βρέθηκε παγιδευμένος μέσα σε κοσμηματοπωλείο επί της
οδού Γλάδστωνος υπό αδιευκρίνιστες συνθήκες. Ξυλοκοπήθηκε από τον ιδιοκτήτη του καταστήματος (Σπ. Δημόπουλο) και έναν
παριστάμενο μεσίτη (Αθ. Χορταριά), θεωρούμενος ως ληστής. Κατόπιν του ξυλοδαρμού και όντας αιμόφυρτος συνελήφθη από
τουλάχιστον 8 αστυνομικούς που έσπευσαν στον τόπο του βίαιου συμβάντος. Eξέπνευσε κατά την μεταφορά του με ασθενοφόρο
στο νοσοκομείο. Ήταν ακτιβιστής της ΛΟΑΤΚΙ κοινότητας και των οροθετικών ατόμων. Γεννήθηκε στην Αμερική και ήρθε μικρός
στην Ελλάδα. Είχε δραστηριοποιηθεί ιδιαίτερα στο χώρο της LBGTQ κοινότητας ως ακτιβιστής για τα δικαιώματά της,
αρθρογραφούσε σε πολλά ΜΜΕ, μεταξύ των οποίων και το Docville του Documento, και ήταν ιδιαίτερα αγαπητός στον κύκλο του.

{{< image src="images/blog/20230920-02.png" position="center" class="img-fluid">}}

Είχε πέσει στο παρελθόν επανειλημμένα θύμα μπούλινγκ και επιθέσεων, φραστικών και σωματικών, αλλά αυτό δεν τον σταμάτησε
ποτέ από το να είναι ένας ιδιαίτερα ευαισθητοποιημένος άνθρωπος, με μεγάλη αγάπη για τα ζώα και έντονη δραστηριότητα.
Προφητικά είχε δηλώσει σε συνέντευξή του στο 3pointmagazine τον Φεβρουάριο του 2017, :« Όταν βλέπεις να επιτίθενται σε
κάποιον, γιατί κοιτάς από την άλλη;». Ας είναι ο τελευταίος αγωνιστής που χάνεται άδικα από μια τόσο στυγερή δολοφονία
μπροστά στα μάτια μας και ας μείνει ζωντανός στη μνήμη όλων μας.

Πηγές :

- https://el.wikipedia.org/
- https://www.efsyn.gr
- https://www.documentonews.gr
