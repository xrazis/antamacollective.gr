---
title: "‘’ Στην εποχή των τεράτων. ‘’"
meta_title: ""
description: ""
date: 2023-09-06
image: "/images/blog/20230906-01.png"
categories: [ "Κοινωνικά" ]
author: "Antama"
tags: [ "Δολοφονία" ]
draft: false
---

‘’Ο παλιός κόσμος πεθαίνει και ο νέος πασχίζει να γεννηθεί.
Τώρα είναι η εποχή των τεράτων.’’

- Antonio Gramsci

Διαβάζοντας την είδηση για την δολοφονία του 36χρονου Αντώνη , την στιγμή που προσπαθούσε να επιβιβαστεί στο πλοίο της
γραμμής για Κρήτη στο λιμάνι του Πειραιά , από εργαζόμενους στο πλοίο Blue Horizon , το πρώτο πράγμα που μου ήρθε στο
μυαλό ήταν η παραπάνω φράση του Antonio Gramsci. Ο Αντώνης ένας βιοπαλαιστής από την Κρήτη ΔΟΛΟΦΟΝΗΘΗΚΕ από τους
τραμπούκους του ΒLUE HORIZON σπρώχνοντάς τον στη δίνη της θάλασσας και στη συνέχεια τον εγκατέλειψαν.
Τα λόγια περιττεύουν σε τέτοιες απάνθρωπες καταστάσεις. Ο θυμός και η θλίψη είναι τα μόνα ανθρώπινα συναισθήματα που
μπορεί να νιώσει κάποιος βλέποντας να συμβαίνουν όλα αυτά. Ας μην μείνουμε ποτέ ξανά σιωπηλοί και μουδιασμένοι ούτε
τώρα , ούτε και οποιαδήποτε άλλη στιγμή τα ’’ τέρατα ‘’ επιτίθενται σε κάποιο συνάνθρωπο μας. Το μόνο που μας μένει
είναι να έχουμε ο ένας τον άλλον και μαζί να παλεύουμε ενάντια στην ανθρωποφαγία. Ελπίζουμε στο νέο κόσμο που θα
γεννηθεί ,τα ‘’τέρατα’’ να έχουν ‘’εξολοθρευθεί ’’ και να επικρατεί η αλληλεγγύη και η ισότητα μεταξύ των ανθρώπων.

Εμείς για αυτό παλεύουμε και θα συνεχίσουμε.
