---
title: "Γιατί τόση σιωπή για τις δολοφονίες των Ρομά;"
meta_title: ""
description: ""
date: 2023-11-24
image: "/images/blog/20231124-01.png"
categories: [ "Κοινωνικά" ]
author: "Antama"
tags: [ "Άνθρωποι", "Δικαιώματα", "Κρατική ανεπάρκεια" ]
draft: false
---

Ένας ακόμα Ρομά δολοφονείται προ ημερών από χέρια αστυνομικού. Ο τρίτος στη σειρά καθώς έχει προηγηθεί η δολοφονία του
Νίκου Σαμπάνη και του Κώστα Φραγκούλη. Ο Χρήστος Μιχαλόπουλος λοιπόν πυροβολείται κατά την καταδίωξη του από την
αστυνομία ενώ μαρτυρίες λένε πως το όχημα του ήταν ήδη ακινητοποιημένο όταν τον πυροβόλησαν και ο δολοφόνος αστυνομικός
είναι ελεύθερος με περιοριστικούς όρους. Η αντίδραση όμως; Πού είναι το κίνημα; Ολη αυτή η αδράνεια δεν θα πρέπει να μας
προβληματίσει;

Υπάρχουν σκέψεις για την καταγωγή του ή μήπως συνηθίσαμε;

Συνηθίσαμε το θάνατο και την κρατική βία θεωρώντας τα <<φυσιολογικά>>. Αν και στη δολοφονία Σαμπάνη αντέδρασε πλήθος
κόσμου, δυστυχώς κατευνάστηκε και αυτό. Ίσως το κίνημα να έχει παγώσει από τα απανωτά χτυπήματα, βλ. Ουκρανία, Τέμπη,
Παλαιστίνη, Γυναικοκτονίες , Εργατικά ατυχήματα και να επαναπαύεται λίγο. Ίσως και όχι. Ίσως απλώς στη συγκεκριμένη
δολοφονία να κρύβεται η ρατσιστική μας πλευρά και οι στερεοτυπικές μας αντιλήψεις. Πόσοι από εμάς έχουμε φίλους Ρομά ή
δεν δυσανασχετούμε μαζί τους; και σε τελική ανάλυση σίγουρα η αντίδραση μας θα ήταν πολύ διαφορετική αν επρόκειτο για
έναν 17χρονο μαθητή στη Θεσσαλονίκη. Μεροληπτούμε δυστυχώς και θα πρέπει να το αποδεχτούμε . Ας κοιτάξουμε λοιπόν την
αλήθεια κατάματα και ας μην αναζητούμε προφάσεις , ας αναλογιστούμε ποια πρέπει να είναι η στάση μας απέναντι στις
κρατικές δολοφονίες ανεξάρτητα με το ποιος είναι το θύμα ,οι ζωές όλων μετράνε ,η εξέγερση του Δεκέμβρη του 2008 μας
έδειξε πολλά , ραντεβού στους δρόμους.
