---
title: "Ημέρα της Γυναίκας"
meta_title: ""
description: ""
date: 2024-03-08
image: "/images/blog/20240308-01.png"
categories: [ "Κοινωνικά" ]
author: "Antama"
tags: [ "Γυναίκα", "Δικαιώματα" ]
draft: false
---

8 Μάρτη 1857 Οι εργάτριες της βιομηχανίας υφασμάτων κατεβαίνουν σε μαζική απεργία στην Νέα Υόρκη, διεκδικώντας μείωση
των ωρών εργασίας από τις 14 στις 8 ώρες, για καλύτερες αμοιβές και καλύτερες συνθήκες εργασίας. Η αστυνομία χτύπησε και
έδωσε αιματηρό τέλος στην διαδήλωση. Πολλές γυναίκες συνελήφθησαν και κάποιες δολοφονήθηκαν.
Το 1909 οι γυναίκες της βιομηχανίας υποκαμίσων κατέβηκαν πάλι σε μαζική απεργία που είναι γνωστή ως η εξέγερση των
20.000 γυναικών. Η απεργία άρχισε στο εργοστάσιο με την επωνυμία «Τρίγωνο» (Triangle Shirtwaist Company) των Μάξ Μπλάνκ
και Ισαάκ Χάρις στην Νέα Υόρκη στην πλατεία Ουόσιγκτον.

8 Μάρτη 1910 Στην Κοπεγχάγη, στην Παγκόσμια Διάσκεψη των Σοσιαλιστριών Γυναικών, η Κομμουνίστρια Κλάρα Τσέτκιν, πρότεινε
την καθιέρωση της 8ης Μάρτη ως Ημέρα της Γυναίκας
"..Μα εσύ κάτω δε το βάζεις αντέχεις ξέρω ακόμα
έχεις αντέξει στη γέννα είναι στο αίμα σου οι πόνοι
έχεις στο δέρμα σου πληγές στο πρόσωπο σου σημάδια
και σε έχω πιάσει να κλαις κρυφά στο σπίτι τα βράδια
από λάθος επιλογές για κάποιο άνανδρο άνδρα
που ήθελε να σου κάνει το τσαμπουκά και το μάγκα
Σε θέλαν να είσαι υπο ,σε θέλανε να είσαι σκλάβα
μα είσαι φωτιά που αν σε πειράξουν θα τους κάψεις σαν λάβα.."

Οι στίχοι από το τραγούδι των Κοινών Θνητών ΑΓΓΟ είναι μια υπενθύμιση ότι στις μέρες μας ο αγώνας για την χειραφέτηση
της γυναίκας και της ισότητας των δύο φύλων συνεχίζει να είναι επίκαιρος. Οι γυναικοκτονίες αποτέλεσμα της πατριαρχικής
κοινωνίας και της ανισότητας μας το υπενθυμίζουν. Καμιά γυναίκα νεκρή στο όνομα της πατριαρχίας.

https://youtu.be/FC4bf6VSt1A?si=3W7wSOyG9tc9oNxL
