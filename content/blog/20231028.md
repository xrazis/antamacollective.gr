---
title: "‘’Νέα από το μέτωπο’’"
meta_title: ""
description: ""
date: 2023-10-28
image: "/images/blog/20231028-01.png"
categories: [ "Κοινωνικά" ]
author: "Antama"
tags: [ "Πόλεμος", "Δολοφονία", "Κρατική ανεπάρκεια" ]
draft: false
---

Η Παλαιστίνη είναι μια περιοχή, 850χλμ απόσταση από την Κρήτη , βρίσκεται απέναντι από την Κύπρο και δίπλα στην Αίγυπτο
και την Ιορδανία. Είναι μια περιοχή στην οποία υπήρχε έντονη εναλλαγή στη φυλετική προέλευση των κατοίκων της ανά τους
αιώνες όμως για να πλησιάσουμε λίγο στην εποχή μας και να κατανοήσουμε πως εξελίσσεται η ιστορία μέχρι σήμερα στην
περιοχή αυτή, ας το πιάσουμε μετά την λήξη του ‘Α παγκοσμίου πολέμου όπου η Παλαιστίνη περνάει από την οθωμανική
αυτοκρατορία υπό τον έλεγχο της Μ. Βρετανίας.

Εκείνη την περίοδο η πλειοψηφία των κατοίκων της Παλαιστίνης ήταν Άραβες ενώ μόλις ένα πολύ μικρό ποσοστό ήταν Εβραίοι.
Η Μ. Βρετανία τότε ξεκίνησε μια διαδικασία εποικισμού, ‘’επαναπατρισμού’’ εβραίων από ολόκληρο τον κόσμο . Όλο αυτό
κράτησε για χρόνια πετυχαίνοντας με αυτό τον τρόπο να ασκεί όλο και μεγαλύτερη επιρροή στην περιοχή. Αποκορύφωμα αυτού
του σχεδίου είναι η δημιουργία κράτους του Ισραήλ με απόφαση του ΟΗΕ το 1948 καταλαμβάνοντας το 52% της παλαιστινιακής
γης ενώ στο Παλαιστινιακό κράτος έμεινε το υπόλοιπο 48%.

Δυστυχώς αυτή η απόφαση του ΟΗΕ ήταν το θεμέλιο για την δημιουργία της μεγαλύτερης ανοιχτής φυλακής του κόσμου .
Επιθέσεις , καταπάτηση εδαφών ,διωγμοί , φυλακίσεις , δολοφονίες και αποκλεισμός από βασικά αγαθά όπως νερό και ρεύμα
είναι η καθημερινότητα του παλαιστινιακού λαού τα τελευταία 75 χρόνια. Το κράτος του Ισραήλ δολοφονεί εδώ και χρόνια και
δεν το κάνει μόνο του.

Σήμερα ο πόλεμος μεταξύ Ισραήλ και Παλαιστίνης έχει κορυφωθεί , το Ισραήλ εισβάλει και βομβαρδίζει για μέρες την
Παλαιστίνη με χιλιάδες θύματα, πολλά μεταξύ αυτών παιδιά. Σε όλο αυτό έχει συμμάχους τις χώρες που μετέχουν στην
Ευρωπαική Ένωση και στο ΝΑΤΟ καθώς και χώρες της επιρροής τους ,πλην της Τουρκίας η οποία είναι ενάντια στον πόλεμο που
κάνει το Ισραήλ. Η χώρα μας , δηλώνει δια του πρωθυπουργού της ότι’’ είμαστε πιστός φίλος και σύμμαχος του Ισραήλ’’ και
‘’ό,τι γίνει , να γίνει με το μικρότερο ανθρωπιστικό κόστος’’ ενώ την ίδια ώρα παραχωρούμε το αεροδρόμιο στην Ελευσίνα
στο ΝΑΤΟ για υπηρεσιακούς λόγους που σχετίζονται με τον πόλεμο στην Παλαιστίνη.

Από την άλλη πλευρά έχουμε τους ένθερμους υποστηρικτές της Παλαιστίνης, το Ιράν, τη Συρία και το Λίβανο. Χώρες που το
Ισραήλ είχε βομβαρδίσει ή είχε προκαλέσει θερμά επεισόδια στο παρελθόν. Αξίζει να αναφερθεί ο βομβαρδισμός και ο θάνατος
100 Σύριων ευέλπιδων κατά τη διάρκεια της ορκωμοσίας τους από δυνάμεις του Ισραήλ προ ολίγων ημερών γεγονός που
δυναμιτίζει την κατάσταση καθώς και οι επιθέσεις της Χεζμπολάχ στα σύνορα Λιβάνου - Ισραήλ. Μια άλλη κατηγορία χωρών που
στηρίζουν με δηλώσεις τους την Παλαιστίνη είναι αραβικές χώρες, οι οποίες, αν και έχουν κάνει εμπορικές συμφωνίες με
χώρες της ΕΕ και την Αμερική, εναντιώνονται στην επίθεση του Ισραήλ , λόγω φυλετικών και θρησκευτικών ταυτίσεων με την
Παλαιστίνη. Σε αυτή την κατηγορία ανήκει η Τουρκία , τα Ηνωμένα Αραβικά Εμιράτα και η Αίγυπτος. Η Κίνα έχει και αυτή
ταχθεί υπέρ της Παλαιστίνης κατεβάζοντας μάλιστα και 6 πολεμικά πλοία στην περιοχή κάνοντας πιο αισθητή την παρουσία
της. Η Ρωσία από την άλλη ενώ τάσσεται υπέρ και αυτή , επιλέγει να μην έχει κάποια άμεση εμπλοκή.

Όλα τα παραπάνω μας δείχνουν πόσο μεγάλη διάσταση έχει πάρει ο πόλεμος στη Μ . Ανατολή καθώς και τον κίνδυνο που
ελλοχεύει για την εμπλοκή περισσότερων χωρών στη σύρραξη. Ακόμα μας δείχνουν ότι το δικό μας χρέος σε μια τέτοια
κατάσταση είναι να παλεύουμε και να διεκδικούμε για την ελευθερία και την αυτοδιάθεση των λαών. Απέναντι στον πόλεμο του
Νετανιάχου ,του Μπαίντεν και κάθε εξουσιαστή χτίζουμε την αλληλεγγύη των Λαών. Οι πόλεμοι τους , οι νεκροί μας.
