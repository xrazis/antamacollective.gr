---
title: "Κλιματική αλλαγή και μετανάστευση"
meta_title: ""
description: ""
date: 2022-06-28
image: "/images/blog/20230628-01.png"
categories: [ "Περιβάλλον", "Κοινωνικά" ]
author: "Antama"
tags: [ "Κλιματική αλλαγή", "Κρατική ανεπάρκεια" ]
draft: false
---

Η κλιματική αλλαγή αποτελεί ένα από τα σημαντικότερα προβλήματα που αντιμετωπίζει ο πλανήτης μας σήμερα. Οι επιπτώσεις
της κλιματικής αλλαγής δεν περιορίζονται μόνο στο περιβάλλον.
Το φαινόμενο αυτό έχει και κοινωνικές προεκτάσεις, συμπεριλαμβανομένης της μετανάστευσης.

Μια από τις κύριες επιπτώσεις της κλιματικής αλλαγής είναι η ραγδαία αύξηση της θερμοκρασίας σε πολλές περιοχές του
πλανήτη μας. Πέρα από την δυσκολία διαχείρισης, αυτές οι υψηλές θερμοκρασίες επηρεάζουν αρνητικά τη γεωργία και την
παραγωγή τροφίμων.

Επιπλέον, η αλλαγή του κλίματος συνδέεται με την αύξηση των φυσικών καταστροφών, όπως οι πλημμύρες και οι δασικές
πυρκαγιές. Επιπροσθέτως, οι παράκτιες περιοχές αντιμετωπίζουν τον κίνδυνο πλημμύρας λόγω της αύξησης της στάθμης της
θάλασσας. Τα παραπάνω φαινόμενα, επηρεάζουν, άμεσα και έμμεσα, την κοινωνία και την οικονομία των παράκτιων περιοχών.
Πολλές φορές οι κάτοικοι, αναγκάζονται να μετακινηθούν σε εσωτερικές περιοχές ή να αναζητήσουν καταφύγιο σε άλλες χώρες.

Η κλιματική μετανάστευση έχει ήδη αρχίσει. Οκτώ εκατομμύρια έχουν ήδη μετακινηθεί από την νότιο-δυτική Ασία προς την
Ευρώπη και την Βόρια Αμερική. Σύμφωνα με την Έκθεση του Οργανισμού Ηνωμένων Εθνών για την Κλιματική Αλλαγή (IPCC),
περίπου 200 εκατομμύρια άνθρωποι αναμένεται να μεταναστεύσουν λόγω των επιπτώσεων της κλιματικής αλλαγής έως το 2050.
Αυτό σημαίνει ότι ένας στους 45 ανθρώπους σε αυτόν τον πλανήτη θα αναγκαστεί να μεταναστεύσει.

Ο Διεθνής Οργανισμός Μετανάστευσης προβλέπει ότι μόνο στην Ευρώπη 200.000 άτομα ετησίως θα αναγκάζονται να μεταναστεύουν
έως το 2100.

Σαν κοινωνία οφείλουμε όχι μόνο να δουλέψουμε σκληρά για να αποτρέψουμε την κλιματική αλλαγή, την οποία οι ίδιοι
δημιουργήσαμε, αλλά και να προστατεύσουμε όσους πλήττονται από αυτή.
Οφείλουμε να γκρεμίσουμε κάθε τοίχο που αποτρέπει την ασφαλή δίοδο κατατρεγμένων ψυχών και στοιβάζει εκατοντάδες σε
σαπιοκάραβα αναζητώντας μια ευκαιρία στη ζωή.

Πηγές:

- https://www.cfr.org/in-brief/climate-change-fueling-migration-do-climate-migrants-have-legal-protections#:~:text=Why%20is%20climate%20migration%20on%20the%20rise%3F&text=Climate%20migration%20occurs%20when%20people,seas%20and%20intensifying%20water%20stress
